# Servicevilkår
Dateret: DATO **TODO**

## Velkommen til Wign.dk!
### Indledning
Tak fordi du bruger Wign-platformen og de servicer vi tilbyder som en del af platformen (Samlet "Tjenesten").

### Vores Tjeneste
Tjenesten giver dig mulighed for at finde, se og dele tegn af tegnsprog. Det giver adgang til et forum, hvor folk kan forbinde, informere og inspirere hinanden over hele verden, og den fungerer som en distributionsplatform for dem der anvender tegnsprog daglige. Vi tilbyder en meningsgivende deling af af tegn fra tegnsprog.

### Din Tjenesteudbyder
Virksomheden, der leverer Tjensten er Wign Ivs, et selskab der har adresse på Lygtemagerstien 6, 2300 København S (omtalt som "Wign", "vi", "os" eller "vores").

### Gældende vilkår
Din brug af Tjenesten er underlagt denne servicevilkår (omtalt "Aftalen").
Læs denne Aftale omhyggeligt, og sørg for, at du forstår den. Hvis du ikke forstår Aftalen, eller hvis du ikke accepterer dele af den, må du ikke bruge Tjenesten.

## Hvem kan bruge Tjenesten?

### Alderskrav
Du skal være mindst 13 år gmamel for at bruge Tjenesten.

### Tilladelse fra en forælder eller værge
Hvis du er under 18 år gammel, skal du have tilladelse fra en forælder eller værge til at bruge Tjenesten. Få vedkommende til at læse denne Aftale sammen med dig.

Hvis du er forælder eller værge for en bruger under 18 år, er du, ved at give tilladelse til, at dit barn bruger Tjenesten, underlagt vilkårene i denne Aftale og ansvarlig for dit barns aktivitet på Tjenesten.

### Virksomheder
Hvis du bruger Tjenesten på vegne af en virksomhed eller organisation, bekræfter du over for os, at du har bemyndigelse til at handle på vegne af denne part, og at parten accepterer denne Aftale.

## Din brug af Tjenesten
### Indhold på Tjenesten
Indholdet på Tjenesten omfatter videoer, grafik, fotos, tekst (f.eks. beskrivelser af tegn), interaktive funktioner, software, metrics og andet materiale (samlet "Indhold"). Indhold kan leveres til Tjenesten og distribueres af vores brugere, og Wign er udbyder af hostingtjenester til sådant Indhold. Ansvaret for Indholdet påhviler den person eller enhed, der leverer det til Tjenesten. Hvis du ser Indhold, som du mener ikke overholder disse vilkår, f.eks. overtrædelser af retningslinjerne for fællesskabet eller lovgivningen, kan du rapportere det til os.

### Wign-profil
Du kan bruge dele af Tjenesten, f.eks. ved at browse tegne og se dem, uden at have en profil hos Wign. Men du har brug for at oprette en Wign-profil for at få adgang til visse funktioner. Med en Wign-profil kan du give tegnene en like, efterlyser tegn til bestemte ord, selv uploade tegn til Wign og meget mere.

For at beskytte din Wign-profil bør du holde din adgangskode hemmelig. Du bør ikke genbruge din password til tredjepartsapps. Få flere oplysninger om, hvordan du holder din Wign-profil sikker, så du f.eks. ved, hvad du kan gøre, hvis du opdager uautoriseret brug af din adgangskode eller Wign-profil.

### Dine oplysninger
Vores [cookie- og privatlivspolitik](/privacy-policy) forklarer, hvordan vi behandler dine personlige data og beskytter dit privatliv, når du bruger Tjenesten.

Vi behandler alt lyd- eller audiovisuelt indhold, der uploades af dig til Tjenesten, i overensstemmelse med Wign's vilkår for databehandling. **TODO!!**

### Tilladelser og begrænsninger
Du kan få adgang til og bruge Tjenesten som stillet til rådighed for dig, så længe du overholder denne Aftale og loven. Du kan se Indhold til personlig, ikke-erhvervsmæssig brug.

De følgende begrænsninger gælder for din brug af Tjenesten. Det er ikke tilladt at:

1. Tilgå, gengive, downloade, distribuere, transmittere, udsende, vise, sælge, licensere, ændre, modificere eller på anden måde anvende nogen del af Tjenesten eller ethvert Indhold undtagen: (a) som specifikt tilladt af Tjenesten; (b) med forudgående skriftlig tilladelse fra Wign og, hvis relevant, de respektive rettighedshavere eller (c) som tilladt af den gældende lovgivning;
2. Omgå, deaktivere, svigagtigt anvende eller på anden måde påvirke Tjenesten (eller forsøg på nogen af disse ting), herunder sikkerhedsrelaterede funktioner eller funktioner, der (a) forhindrer eller begrænser kopiering eller anden brug af Indhold eller (b) begrænser brugen af Tjenesten eller Indhold;
3. Tilgå Tjenesten ved hjælp af automatiske midler (f.eks. robotter, botnets eller scrapers) med undtagelse af (a) offentlige søgemaskiner i overensstemmelse med Wigns robots.txt-fil; (b) med Wign's forudgående skriftlige tilladelse; eller (c) som tilladt af den gældende lovgivning;
4. Indsamle eller bruge enhver information, der kan identificere en person (f.eks. indsamling af brugernavne), medmindre denne person tillader det, eller det er tilladt i henhold til punkt 3 ovenfor;
5. Bruge Tjenesten til at distribuere uopfordret salgsfremmende eller kommercielt indhold eller andre uønskede anmodninger eller masseanmodninger (spam);
6. Forårsage eller opmuntre til unøjagtige målinger af ægte brugerinteraktion med Tjenesten, herunder ved at betale folk eller give dem incitamenter til at øge en videos antal visninger, likes eller dislikes, eller på anden måde manipulere målinger;
7. Misbruge enhver rapporterings-, klage-, tvist- eller bestridelsesproces, herunder ved at indsende ubegrundede, unødige eller useriøse rapporteringer;
8. Køre konkurrencer på eller gennem Tjenesten;
9. Bruge Tjenesten til at se Indhold til andet end din personlige, ikke-erhvervsmæssige brug (f.eks. må du ikke offentligt vise videoer fra Tjenesten); eller
10. Bruge Tjenesten til at (a) sælge annoncering, sponsorater eller promoveringer på, for eller i Tjenesten eller Indhold, andet end det, der er tilladt i politikken for annoncering på Wign (såsom produktplacering i overensstemmelse med reglerne); eller (b) sælge annoncering, sponsorater eller promoveringer på en side på et website eller i en app, der kun indeholder Indhold fra Tjenesten, eller hvor Indhold fra Tjenesten er det primære grundlag for et sådant salg (f.eks. salg af annoncer på en webside, hvor Wign-videoer er det eneste indhold af værdi).

### Forbehold
Enhver ret, der ikke er udtrykkeligt givet til dig i denne Aftale, forbliver Wign's eller de respektive rettighedshaveres ret. Det betyder for eksempel, at brugen af Tjenesten ikke giver dig ejerskab over intellektuelle ejendomsrettigheder for det Indhold, du tilgår (herunder enhver branding, der bruges eller vises på Tjenesten).

### Ændringer af Tjenesten
Wign ændrer og forbedrer Tjenesten konstant. Vi kan også være nødt til at ændre eller afbryde Tjenesten eller en hvilken som helst del af den for at foretage effektivitets- eller sikkerhedsforbedringer, ændre funktionalitet og funktioner eller foretage ændringer i overensstemmelse med loven eller for at forhindre ulovlige aktiviteter på eller misbrug af vores systemer. Vi vil altid overveje og afbalancere påvirkningen af sådanne ændringer på brugen af Tjenesten. Når det med rimelighed er muligt, vil vi underrette om det, hvis vi afbryder eller foretager væsentlige ændringer af Tjenesten, som vil have en negativ indvirkning på brugen af den. Der vil dog være tidspunkter, hvor vi er nødt til at foretage sådanne ændringer uden varsel, f.eks. nødvendige handlinger for at forbedre Tjenesten og sikre dens funktionsdygtighed og sikkerhed, forhindre misbrug eller overholde vores juridiske krav.

## Dit Indhold og din adfærd
### Upload af Indhold
Hvis du har en Wign-profil, kan du uploade Indhold til Tjenesten. Du kan benytte dit Indhold til at vise tegn fra tegnsprog. Hvis du vælger at uploade Indhold, må du ikke indsende Indhold til Tjenesten, der ikke overholder denne Aftale eller lovgivningen. F.eks. må det Indhold, du indsender, ikke indeholde tredjeparters immaterielle rettigheder (såsom ophavsretligt beskyttet materiale), medmindre du har tilladelse fra den pågældende part eller på anden vis lovligt har ret til det. Du er juridisk ansvarlig for det Indhold, du indsender til Tjenesten. Vi kan bruge automatiserede systemer, der analyserer dit Indhold for at hjælpe med at opdage overtrædelser og misbrug, såsom spam, malware og ulovligt indhold.

### Rettigheder, du overdrager
Du beholder alle dine ejerskabsrettigheder til dit Indhold. Kort sagt: Det, der tilhører dig, bliver ved med at være dit. Vi kræver dog, at du giver visse rettigheder til Wign og andre brugere af Tjenesten, som beskrevet nedenfor.

### Licens til Wign
Ved at indsende Indhold til Tjenesten giver du Wign en verdensomspændende, ikke-eksklusiv, royaltyfri, overførbar, underlicensberettiget licens til at bruge dette Indhold (herunder til at reproducere, distribuere, ændre, vise og anvende det) til det formål at drive, promovere og forbedre Tjenesten.

### Licens til andre brugere
Du giver også enhver anden bruger af Tjenesten en verdensomspændende, ikke-eksklusiv, royaltyfri licens til at tilgå dit Indhold via Tjenesten og til at bruge dette Indhold (herunder til at reproducere, distribuere, ændre, vise og anvende det) udelukkende via en funktion i Tjenesten.

### Licensens varighed
De licenser, du overdrager, fortsætter, indtil dit Indhold fjernes som beskrevet nedenfor. Når dit Indhold er blevet fjernet, ophører licenserne, undtagen hvor driften af Tjenesten, brug af dette Indhold, der var tilladt før fjernelsen, eller loven kræver andet. Når du f.eks. fjerner Indhold, er det ikke påkrævet, at Wign (a) tilbagekalder Indhold, der anvendes af andre brugere i en begrænset funktionalitet til offlinevisning i Tjenesten eller (b) sletter kopier, som vi med rimelighed behøver for at overholde lovgivningsmæssige formål.

### Fjernelse af eget Indhold
Du kan når som helst fjerne dit Indhold fra Tjenesten. Du har også mulighed for at lave en kopi af dit Indhold, før du fjerner det. Du skal sørge for at fjerne dit Indhold, hvis du ikke længere har de rettigheder, der kræves i disse vilkår.

### Wigns fjernelse af dit Indhold
Hvis vi med rimelighed mener, at noget Indhold er i strid med denne Aftale eller kan skade Wign, vores brugere eller tredjeparter, kan vi fjerne noget af eller alt sådant Indhold. Vi giver dig besked om årsagen til denne handling, medmindre vi med rimelighed tror, at denne handling: (a) ville være i strid med loven eller påbud fra en retshåndhævende myndighed eller på anden vis ville risikere juridisk ansvar for Wign; (b) ville kompromittere en undersøgelse eller integriteten eller driften af Tjenesten; eller (c) ville skade en bruger, en anden tredjepart eller Wign.

## Kontosuspendering og -opsigelse
### Din opsigelse
Du kan til enhver tid stoppe med at bruge Tjenesten.

### Wigns suspendering og opsigelse med årsag
Wign kan suspendere eller opsige din adgang eller din Wign-profils adgang til hele eller en del af Tjenesten, hvis (a) du i væsentlig grad eller gentagne gange bryder denne Aftale; (b) vi er nødsaget til at gøre det for at overholde et juridisk krav eller en retskendelse; eller (c) vi med rimelighed tror, at der har været adfærd, som lægger ansvar over på eller skader en bruger, en anden tredjepart eller Wign.

### Wigns opsigelse ved ændringer af Tjenesten
Wign kan opsige din adgang eller din Wign-profils adgang til hele eller en del af Tjenesten, hvis Wign med rimelighed er overbevist om, at vores levering af Tjenesten til dig ikke længere er forretningsmæssigt bæredygtig.

### Meddelelse om opsigelse eller suspendering
Vi giver dig besked om årsagen til Wigns opsigelse eller suspendering, medmindre vi med rimelighed tror, at denne handling: (a) ville overtræde loven eller påbud fra en retshåndhævende myndighed eller på anden vis ville risikere juridisk ansvar for Wign; (b) ville kompromittere en undersøgelse eller integriteten eller driften af Tjenesten; eller (c) ville skade en bruger, en anden tredjepart eller Wign. I tilfælde af at Wign opsiger din adgang grundet Ændringer af Tjenesten, vil du, hvis det med rimelighed kan lade sig gøre, få tilstrækkeligt med tid til at eksportere dit Indhold fra Tjenesten.

### Effekt af kontosuspendering eller -opsigelse
Hvis din Wign-profil opsiges, eller din Wign-profils adgang til Tjenesten begrænses, kan du fortsætte med at bruge visse aspekter af Tjenesten (som f.eks. kun visning) uden en konto, og denne Aftale vil fortsat gælde for den type brug. Hvis du mener, at din Wign-profil er blevet opsagt ved en fejl, kan du gøre indsigelse ved at kontakte os på [wign@wign.dk](mailto:wign@wign.dk).

## Om software i vores Tjeneste
### Open source
Tjenesten er bygget på en open source platform udviklet af os selv. Kildekoden kan findes på [Github](https://github.com/Wign). Der kan være bestemmelser i en open source-licens, som udtrykkeligt tilsidesætter nogle af disse vilkår. I så fald gør vi denne open source-licens tilgængelig for dig.

## Andre juridiske vilkår
### Garanti
Vi leverer Tjenesten med rimelig omhyggelighed og kompetence.

### Ansvarsfraskrivelse
I henhold til loven har forbrugerne visse rettigheder, der ikke kan fraskrives eller ændres ved en kontrakt. Intet i denne Aftale påvirker de rettigheder, du måtte have som forbruger. Medmindre andet er udtrykkeligt angivet i denne Aftale eller er påkrævet ved lov, yder Wign ikke noget specifikt løfte om Tjenesten. Vi yder f.eks. intet løfte vedrørende: Indhold, der leveres via Tjenesten; specifikke funktioner i Tjenesten eller dens nøjagtighed, pålidelighed, tilgængelighed eller evne til at opfylde dine behov; eller at eventuelt Indhold, som du indsender, vil være tilgængeligt eller gemt i Tjenesten.

### Ansvarsbegrænsning
Alle brugere: Intet i denne Aftale har til formål at fraskrive eller begrænse en parts ansvar for: død eller personskade; svindel; svigagtig vildledning; eller ethvert ansvar, der ikke kan fraskrives eller begrænses af loven.

I det omfang det er tilladt i henhold til gældende lovgivning, vil Wign ikke være ansvarlige for:

1. Tab, der ikke er forårsaget af Wigns overtrædelse af denne Aftale;
2. Tab eller skader, der ikke på tidspunktet, hvor denne Aftale blev indgået mellem dig og Wign, var en rimelig forudsigelig konsekvens af Wigns overtrædelse af denne Aftale; eller
3. Indhold indsendt af en bruger, eller for en brugers injurierende, stødende eller ulovlige adfærd.

Kun for erhvervsbrugere: Hvis du bruger Tjenesten med henblik på handel, forretninger, håndværk eller erhverv (en "Erhvervsbruger"), i det omfang det er tilladt i henhold til gældende lovgivning, gælder følgende ansvarsbegrænsning også:

1. Wign er ikke ansvarlige for tabt fortjeneste, indtægt eller data, tab af mulighed eller forventede besparelser, indirekte eller efterfølgende tab eller bod (i alle tilfælde uanset om sådanne tab kunne forudses eller ej).

### Links til tredjeparter
Tjenesten kan indeholde links til tredjeparters websites og onlinetjenester, som ikke ejes eller kontrolleres af Wign. Wign har ingen kontrol over og påtager sig intet ansvar for sådanne websites og onlinetjenester. Vær opmærksom, når du forlader Tjenesten: Vi anbefaler, at du læser vilkårene og privatlivspolitikken for hvert tredjepartswebsite og hver tredjepartsonlinetjeneste, som du besøger.

## Om denne Aftale
### Ændring af denne Aftale
Vi kan ændre denne Aftale, f.eks. for at afspejle ændringer i Tjenesten eller af regulatoriske, lovgivnings- eller sikkerhedsmæssige grunde. Wign giver en rimelig forhåndsvarsel om eventuelle væsentlige ændringer af denne Aftale og mulighed for at gennemgå disse ændringer. Ændringer, der vedrører nye funktioner i Tjenesten, eller ændringer foretaget af juridiske grunde kan dog træde i kraft med øjeblikkelig virkning. Ændringer gælder kun fremadrettet. Hvis du ikke accepterer de ændrede vilkår, skal du fjerne alt Indhold, du har uploadet, og afbryde din brug af Tjenesten.

### Fortsættelse af denne Aftale
Hvis din brug af Tjenesten afsluttes, gælder følgende vilkår i denne Aftale fortsat for dig: "Andre juridiske vilkår", "Om denne Aftale" og de licenser, der overdrages af dig vil fortsætte i begrænsede tilfælde som beskrevet under "Varighed af licens".

### Vilkårenes uafhængighed
Hvis det viser sig, at et specifikt vilkår i denne Aftale ikke kan håndhæves, påvirker dette ikke de andre vilkår.

### Overdragelse
Wign kan overdrage hele eller en del af denne Aftale til en tredjepart, hvis hvis Wign sælges.

### Intet Afkald
Hvis du ikke overholder denne Aftale, og vi ikke øjeblikkeligt træffer de nødvendige foranstaltninger, betyder det ikke, at vi giver afkald på vores rettigheder (såsom til at træffe nødvendige foranstaltninger på et senere tidspunkt).

### Gældende lovgivning
Denne Aftale, og din relation til Wign i henhold til denne Aftale er underlagt lovgivningen i dit bopælsland, og retssager kan indbringes for dine lokale domstole.

**Gældende fra DATO** **TODO**
